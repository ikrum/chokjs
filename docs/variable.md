
ভ্যারিয়েবল

ভ্যারিয়েবল হচ্ছে একটি পাত্র বা বাক্স যেখানে আপনি মান বা ডেটা সংরক্ষণ করতে পারেন। ভ্যারিয়েবলে রাখা ডেটা বা মান পরিবর্তনযোগ্য।

প্রতিটি ভ্যারিয়েবলে একটি নাম থাকবে (আইডেন্টিফায়ার) এবং তার বিপরীতে একটি মান সংরক্ষিত থাকবে। আপনি যখনই ওই নাম ধরে জিজ্ঞেস করবেন তখনই তার মধ্যকার মানটি পেয়ে যাবেন। ভ্যারিয়েবল নিয়ে আরো বিস্তারিত জানতে পারেন নিচের দুটি লিংক থেকে:

লিংক ১

লিংক ২

পতাকায় ভ্যারিয়েবল ডিক্লেয়ার করতে "ধরি" কিওয়্যার্ড ব্যবহার করা হয়। ভ্যারিয়েবলের নাম বাংলা স্বরবর্ণ বা ব্যঞ্জনবর্ণ দিয়ে শুরু হবে, নামে কোন স্পেস দেয়া যাবে না, তবে বিকল্প হিসেবে আন্ডারস্কোর ( _ ) ব্যবহার করতে পারেন। যেমন : ধরি স্পেস_যুক্ত_ভ্যারিয়েবল; 

সিন্ট্যাক্স

ধরি ভ্যারিয়েবলের_নাম = ভ্যারিয়েবলের_মান; // উদাহরন: ধরি ক = ১০;



ডেটা টাইপ

ভ্যারিয়েবল আবার অনেক ধরনের হতে পারে। যেমন: সংখ্যা, বর্ণের সমষ্টি/বাক্য অথবা শুধু সত্য/মিথ্যা, হ্যা/না । উদাহরন: আপনার বয়সের জন্য পূর্ণসংখ্যা, নাম বা ঠিকানার জন্য বাংলা বর্ণমালা বা শব্দগুচ্ছের প্রয়োজন।

পতাকা বর্তমানে চার ধরনের ডেটা টাইপ সমর্থন করে:
1. নাম্বার/সংখ্যা - যেমন: ১, ৩৪, ৭৫৪, ৩৩.৩৩
2. অ্যারে/বাক্য/স্ট্রিং - যেমন: "হ্যালো", "এটা কি ২৪৪১১৩৯?"
3. বুলিয়ান - যেমন: সত্য, মিথ্যা
4. অবজেক্ট - যেমন: { নাম: "পতাকা", বয়স: "২৫" }

লক্ষ্যনীয়: অন্যান্য প্রোগ্রামিং ভাষার মতো পতাকায় ভ্যারিয়েবলের ডেটা টাইপ আগে থেকে ডিক্লেয়ার করার প্রয়োজন নেই।

পতাকা ভ্যারিয়েবলের ইনপুট অনুযায়ী স্বয়ংক্রিয়ভাবে ডেটা টাইপ ঠিক করে নিতে পারে।

অ্যারে / সেট / বাক্য / স্ট্রিং

একাধিক ভ্যালু বা ভ্যারিয়েবল কে একটি সেট বা সারিতে রাখাই হলো এ্যারে বা স্ট্রিং। যদি আপনাকে পাঁচটি ফলের নাম ভ্যারিয়েবলে রাখতে বলা হয় তাহলে হয়তো আপনি এভাবে লিখবেন।

ধরি ফল_১ = "আম";
ধরি ফল_২ = "জাম";
ধরি ফল_৩ = "কলা";
ধরি ফল_৪ = "কাঁঠাল";
ধরি ফল_৫ = "তরমুজ";

দেখাও( ফল_৪ ); // কাঁঠাল



কিন্তু আমরা পাঁচটি শব্দ আলাদা আলাদা ভ্যারিয়েবলে না রেখে একটি স্ট্রিং এ রাখতে পারি । এক্ষেত্রে শব্দগুলো তৃতীয় বন্ধনীর মাঝে লিখতে হবে এবং কমা দ্বার এদেরকে আলাদা রাখতে হবে। এ্যারে/স্ট্রিং এর ইন্ডেক্স ০ থেকে শুরু হয় । তাই প্রথম ভ্যালুটি শুন্যতম(০) পজিশনে থাকবে এবং দ্বিতীয়টি প্রথম(১) পজিশনে থাকবে।

ধরি ফলসমূহ = ["আম", "জাম", "কলা", "কাঁঠাল", "তরমুজ"];

দেখাও( নাম_সমূহ[০] ); // শুন্যতম পজিশন - আম
দেখাও( নাম_সমূহ[১] ); // জাম
দেখাও( নাম_সমূহ[২] ); // কলা
দেখাও( নাম_সমূহ[৩] ); // কাঁঠাল
দেখাও( নাম_সমূহ[৪] ); // তরমুজ



সংরক্ষিত কিওয়্যার্ড

যেহেতু এই শব্দগুলো প্রোগ্রামে বিশেষ অর্থ বহন করে, এই সংরক্ষিত কিওয়্যার্ডগুলো ভ্যারিয়েবলের নাম হিসেবে ব্যবহার করা যাবে না:
￼￼￼￼

উদাহরন প্রোগ্রাম

ধরি ক = ১০;
ধরি খ = ২০;
দেখাও( ক+খ ); // যোগ করি - ৩০

ধরি মেসেজ = "আমি একজন গর্বিত বাঙ্গালি";
দেখাও( মেসেজ );




